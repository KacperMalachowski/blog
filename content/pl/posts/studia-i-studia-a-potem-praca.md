---
title: Studia i studia, a potem praca
date: 2025-06-07
description: Moje początki w IT, czyli jak to się zaczęło oraz jak łączyłem studia z pracą oraz dlaczego podejscie wykładowców jest czasami złe. I jak to poprawić ;).
tags:
  - studia
  - praca
  - informatyka
  - programowanie
  - początki
---

W 2020 roku ukończyłem liceum na kierunku humanistycznym, dokładnie na profilu dziennikarskim. Jednak już w 3 klasie okazało się, że lokalna telewizja zwija działalność. Byłem zdziwiony, bo uważam współpracę z tamtejszymi dziennikarzami za bardzo cenną i bardzo dobrą. Pozdrawiam z tego miejsca całą ekipę stojacą wtedy za TVDG ;).

Wtedy też zacząłem się zastanawiać co dalej, a ponieważ programowanie było moim hobby od podstawówki, postanowiłem spróbować swoich sił w tym kierunku. Wybór padł na studia informatyczne, które rozpocząłem w 2020 roku. Co to były za czasy! Pandemia, zdalne nauczanie, brak kontaktu z wykładowcami i innymi studentami. Wtedy też zacząłem się zastanawiać, czy to na pewno dobry wybór. Jednak postanowiłem dać sobie szansę i kontynuować naukę.

W 2022 roku dołączyłem do firmy, w której pracuję do dziś. O dziwo nie mówimy tu o lokalnej firmie, a o międzynarodowej korporacji i to jednej z większych na świecie. Niech o jej skali świadczy fakt, że sponsorują jeden z zespołów F1 ;).
Do firmy dołączyłem na stażu jako programista React. Szybko jednak poszedłem na stanowisko DevOpsa, na którym pracuje do dzisiaj.

# Proszę wybrać czy Państwo studiują czy pracują

Podejście wielu profesorów na uczelniach jest takie, że studia (szczególnie stacjonarne) są najważniejsze i nie można łączyć ich z pracą. Osobiście uważam, że jest podejscie osoby, która od początku swoją ścieżkę zawodową wiązała z pracą na uczelni. Jednak uczelnie powinny dążyć do aktywizacji studentów i umożliwienia im pracy zawodowej w trakcie studiów. W końcu to właśnie praktyka jest najważniejsza w nauce.

Szczególnie kiedy to same uczelnie wymagają by studenci odbyli praktyki zawodowe. Osobiście zaliczyłem je pracą zawodową, co uważam za bardzo dobre rozwiązanie. Powinno być ono podstawową formą zaliczania praktyk, a nie być uzalezniona od opinii koordynatora praktyk.

Przez 2 lata studiów łączyłem studia stacjonarne i pracę w niepełnym wymiarze godzin, jestem wdzięczny że mój pracodawca jest otwarty na taką formę współpracy. O dziwo plan na uczelni też był łaskawy, ponieważ zajęcia miałem od 1 do 3 razy w tygodniu, co znacząco ułatwiału mi łączenie studiów z pracą. Warto jednak zaznaczyć, że nie jest to regułą i wiele osób ma znacznie trudniej.

W 2024 roku obroniłem tytuł inżyniera i rozpocząłem studia magisterskie. Obecnie jestem na ostatnim semestrze i ostatniej prostej do obrony tytułu magistra inżyniera informatyki. O dlipca także rozpoczynam pracę na pełen etat, co jest dla mnie dużym krokiem w mojej karierze zawodowej.

# Skoro ja mogę, to Ty też możesz

Jeśli zastanawiasz się czy da się łączyć studia z pracą, to odpowiedź zdecydowanie brzmi: To zależy. Z całą pewnością jest to możliwe, ale wymaga odpowiednich uzgodnień z pracodawcą. Jeśli nie jesteś najlepszy w walce o swoje potrzeby to dobrym wyborem mogą być studia niestacjonarne, które są bardziej elastyczne przy pełnoetatowej pracy. Studia stacjonarne jednak w mojej ocenie pozwalają na większą integrację z innymi studentami.

Jedną z rzeczy, które chciałbym wiedzieć zanim poszedłem na studia to fakt, że nie trzeba być najlpeszym, a nawet dobrym studentem. Nie ma sensu walczyć o najlpesze oceny, szczególnie że zanim skończysz studia i tak bedziesz musiał odbyć praktyki zawodowe. 

Mimo to studia pozwalają na zdobycie wiedzy z pozoru niepotrzebnej, w końcu kto używa assemblera w codziennej pracy? Jednak takie przedmioty jak matematyka dyskretna, algorytmy i struktury danych, podstawy techniki cyfrowej czy architektura komputerów są przydatne w codziennej pracy. Wiedza wyciagnięta na tych zajęciach pozwala lepiej zrozumieć jak nasz kod robi to co robi, a także dlaczego nie robi tego co byśmy chcieli.

# Mała rada na koniec

Zgrana paczka znajomych w grupie studenckiej to coś co bardzo pomaga w nauce. Każdy z nas ma inne zainterwsowanie i jest mocny z innych przedmiotów. Podczas moich studiów niejednokrotnie zdarzyło się, że wymienialiśmy się doswiadczeniem i wiedzą. Tak w sumie poznałem mojego najlepszego kumpla (Pozdro Igor!), z którym do dziś się przyjaźnię. Zatem buduj kontakty na studiach i dziel się wiedzą z innymi. To na pewno zaprocentuje w przyszłości.

# Apel do wykładowców

Wykładowcy, jeśli czytacie ten wpis, to mam do Was prośbę. Proszę, nie zniechęcajcie studentów do pracy zawodowej w trakcie studiów. To właśnie praktyka jest najważniejsza w nauce i to ona pozwala na zdobycie doświadczenia, które jest nieocenione na rynku pracy. Wspierajcie studentów w ich wyborach i pomagajcie im łączyć studia z pracą. To przyniesie korzyści zarówno Wam, jak i studentom. Czasami warto zrezygnować z trudnych pytań na kolokwiach i egzaminach na rzecz praktycznych zadań. 

Pokażcie studentom, że ta wiedza jest im potrzebna i jak ona może zapunktować w pracy zawodowej. Nie każdej im wybierać między pracą, a studiami, przecież jakoś częsć z nich musi się utrzymać, często kilometry od domu. Akademiki jeszcze nie są z gumy i miejsca w nich są ograniczone ;).
