---
title: Vibe Coding, czyli czemu nie?
date: 2025-06-18
description: Ostatnio miałem okazję zrobić na szybko apkę do bingo, która miała być użyta na imprezie. W tym wpisie opowiem o tym, jak vibe coding może być skuteczną metodą tworzenia aplikacji w krótkim czasie.
cover: 
  image: imgs/cover.png
tags:
  - vibe coding
  - programowanie
  - kreatywność
  - produktywność
  - technologia
---

Dzięki wykorzystaniu AI udało mi się stworzyć w pełni funkcjonalną aplikację w zaledwie godzinę. Przy jej tworzeniu wykorzystałem głównie copilota od GitHuba i GPT-4.1. Aplikacja działa, jest responsywna i posiada wszystkie funkcje, które były potrzebne. Efekt tej pracy możecie zobaczyć na stronie [kacpermalachowski.github.io/bingo-app](https://kacpermalachowski.github.io/bingo-app).

# AI zabierze pracę programistów?

Wiele w internecie napisano o tym, że AI zabierze pracę programistom. Moim zdaniem to nieprawda. AI jest narzędziem, które może znacznie przyspieszyć proces tworzenia aplikacji, ale nie zastąpi kreatywności i umiejętności programisty. To właśnie dzięki AI mogłem w tak krótkim czasie stworzyć aplikację, która spełnia wszystkie wymagania.

No właśnie, wymagania na aplikacje do użycia na jednej imprezie są dość proste. Wystarczy, że będzie działać, będzie responsywna i będzie miała możliwość dodawania własnych haseł do bingo. Nie musi wyglądać jak milion dolarów, ale musi działać. I to się udało, prawie.

Sztuczna inteligencja bardzo dobnrze poradziła sobie z ogólnym zarysem aplikacji do bingo. Jednak musiałem ją wspomóc jasno precyzując, gdzie popełniła błąd. O ile sama aplikacja skalowała się od początku perfekcyjnie, o tyle text w polach nie skalował się w ogóle.

Krótki prompt, że to nie działa i bez problemu AI poprawiło to w kilka sekund. Wystarczyło dodać kilka linijek CSS, które pozwoliły na skalowanie tekstu w polach bingo. To pokazuje, że AI może być bardzo pomocne, ale nie zastąpi ludzkiego oka i umiejętności.

# Sztuka promptowania

Sztuka pisania własciwych promptów, czyl izapytań do AI, jest kluczowa w pracy z narzędziami opartymi na sztucznej inteligencji. W moim przypadku, aby uzyskać oczekiwane rezultaty, musiałem precyzyjnie określić, co chcę osiągnąć. Czasami wystarczyło jedno zdanie, aby AI poprawiło kod lub dodało brakującą funkcjonalność. Jednak w innych przypadkach musiałem być bardziej szczegółowy, aby uzyskać oczekiwany efekt.

Praca ze sztuczną inteligencją przypominała raczej pair programming z początkującym programistą, któy wymaga wskazówek i korekt niż z pełnoprawnym członkiem zespołu. Bez szczegółowego opisu, AI mogło nie zrozumieć, co dokładnie jest potrzebne. Dlatego ważne jest, aby umieć jasno i precyzyjnie formułować swoje myśli i oczekiwania.

# AI to tylko narzędzie

Czy wprowadzenie IDE wyparło zawód programistów? Nie, ale znacznie przyśpieszyło proces tworzenia aplikacji. Jednocześnie gwałtownie zmniejszyło próg wejścia do zawodu. Podobnie jak wczęsniej wprowadzenie języków wysokiego poziomu. AI jest kolejnym krokiem w tym kierunku. To narzędzie, które może znacznie ułatwić pracę programistom, ale nie zastąpi ich kreatywności i umiejętności. W moim przypadku AI pomogło mi stworzyć aplikację w krótkim czasie, ale to ja byłem odpowiedzialny za jej ostateczny kształt i funkcjonalność.

To nie oznacza, że AI nie ma wad. Sam po sobie mogę stwierdzić, że odkąd częściej używam AI, to coraz trudniej przychodzi mi rozwiązywanie prostych problemów samodzielnie. Często polegam na AI, aby znaleźć rozwiązanie, zamiast samodzielnie myśleć o problemie. To może prowadzić do utraty umiejętności i kreatywności, które są kluczowe w pracy programisty.

Jednakże swiadomosć tego pozwala mi na ograniczenie korzystania z tego rozwiązania do skomplikowanych projektów. Wszędzie tam, gdzie liczy się szybkość, szczególnie kiedy kod nie ma przed sobą długiego życia, AI może być bardzo pomocne. Jednak dalej to my jako programisci jesteśmy odpowiedzialni za to co wygeneruje nam sztuczna inteligencja. To my musimy sprawdzić, czy kod jest poprawny, czy działa zgodnie z oczekiwaniami i czy nie wprowadza błędów.

Dzięki AI jednak możemy skupić się na jeszcze wyższych poziomach abstrakcji. Możemy tworzyć bardziej złożone aplikacje, które wcześniej byłyby poza naszym zasięgiem. To narzędzie, które może znacznie przyspieszyć proces tworzenia aplikacji i pozwolić nam skupić się na tym, co naprawdę ważne.

# Podsumowanie

Vibe coding to podejście, które może być bardzo skuteczne w tworzeniu aplikacji w krótkim czasie. Dzięki wykorzystaniu AI mogłem stworzyć w pełni funkcjonalną aplikację w zaledwie godzinę. To narzędzie, które może znacznie przyspieszyć proces tworzenia aplikacji, ale nie zastąpi ludzkiej kreatywności i umiejętności.

Jednakże, aby w pełni wykorzystać potencjał AI, ważne jest, aby umieć precyzyjnie formułować swoje oczekiwania i być gotowym do korekty błędów. Sztuczna inteligencja to tylko narzędzie, które może znacznie ułatwić pracę programistom, ale to my jesteśmy odpowiedzialni za ostateczny kształt i funkcjonalność aplikacji.

Vibe Coding jest jak bootkampy kilka lat temu. Wtedy też można było w kilka tygodni nauczyć się podstaw programowania i stworzyć swoją pierwszą aplikację. Dzisiaj, dzięki AI, możemy to zrobić jeszcze szybciej i łatwiej. Jednak ma to negatywny wpływ na rynek dla osób początkujacych. Już nie wystarczy znać podstawy programowania, aby znaleźć pracę. Teraz trzeba oprócz korzystanai z AI pokazać, że potrafimy myśleć krytycznie i rozwiązywać problemy. To umiejętności, które są kluczowe w pracy programisty i które nie mogą być zastąpione przez sztuczną inteligencję.